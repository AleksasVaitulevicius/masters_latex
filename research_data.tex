Šio magistro baigiamojo darbo tyrimams naudojami duomenys yra duomenys, kurie buvo naudoti darbų \cite{cnnExp1, cnnExp2} tyrimuose. Šių darbų tyrimuose naudoti duomenys yra laikomi repozitorijoje \cite{dataRepo}. Šioje repozitorijoje yra 12.79115 3D modelių iš 662 kategorijų. Tačiau darbų \cite{cnnExp1, cnnExp2} tyrimuose yra naudojamas tik šių duomenų poaibis, kuris buvo sudarytas tyrimams atliktiems darbe \cite{dbnExp}. Šiame poaibyje yra 12.311 3D modelių iš 40 kategorijų.

Kiekvienai kategorijai priklauso skirtingas skaičius modelių. Iš kiekvieno modelio darbe \cite{cnnExp2} yra sugeneruojama 12 2D nuotraukų. Visų nuotraukų kampai sudaro radialinę simetriją. Kitaip tariant, tarp dviejų kaimyninių pozicijų iš kurių buvo padaryta nuotrauka yra $30^{\circ}$ kampas iš objekto pozicijos. Visų nuotraukų pozicijos yra pakeltos $30^{\circ}$ kampu nuo horizontalės iš objekto pozicijos. Skirtingai negu darbo \cite{dbnExp} tyrimuose, darbo \cite{cnnExp2} tyrimuose nuotraukos yra generuojamos su juodu fonu ir kiekviena nuotrauka yra objektą apibrėžiantis stačiakampis (angl. bounding box). Kiekvienos nuotraukos matmenys yra $224\times224$.

Šiame magistro baigiamajame darbe duomenys yra padalinami į testavimo ir apmokymo duomenis taip pat kaip ir darbų \cite{cnnExp1, cnnExp2} atliktuose tyrimuose. Tuo metu, šių darbų tyrimuose duomenys yra padalinami taip pat kaip darbo \cite{dbnExp} tyrimuose naudojami duomenys. Tad apmokymo aibė šiame darbe susideda iš 9.843 modelių ir testavimo aibė - 2.468.
